---
title: Звуковой дизайн
type: service
layout: sound-design
slug: sound-design
---

{{% details "1" "Знайомство" %}}
Кожен проєкт ми починаємо з віртуальної зустрічі, на якій дізнаємося основну інформацію про вашу гру та визначаємося з попереднім списком аудіоасетів, які нам потрібно буде створити.

Окрім цього ми обговорюємо, як буде побудований процес роботи, адже для нас важливо збігатися з клієнтом у загальному баченні співпраці.    

Якщо ви не можете ділитися інформацією про проєкт без NDA, то на початку спілкування ми підписуємо необхідні документи.
{{% /details %}}
{{% details "2" "Юридичні формальності" %}}
Ми уточнюємо обсяг проєкту, кількість і порядок платежів, підписуємо з вами договір і отримуємо аванс. Докладніше про фінансові та юридичні питання ви можете прочитати в нашому [FAQ](/faq).
{{% /details %}}
{{% details "3" "Препродакшн" %}}
Цей етап — без перебільшення найважливіший у всьому проєкті, а тому дуже часто і найдовший. Проте за роки роботи ми переконалися, що без якісної підготовки діла не буде (зато буде багато правок і втраченого часу та нервів).

Відправна точка — це, звичайно, бриф, завдяки якому ми дізнаємося більше про ваш бренд, його цінності, аудиторію, конкурентів тощо. І, найголовніше, визначаємо список бажаних та небажаних асоціацій, які має формувати ваш майбутній аудіо бренд.

Далі ми проводимо дослідження, яке покликане зібрати інформацію про аудіальні коди та кліше вашої ніші, а також очікування та уподобання цільової аудиторії. Завдяки цьому ми насамперед формуємо розуміння, як аудіо бренд допомагатиме вам диференціюватися.

Отримавши всю необхідну інформацію ми складаємо технічне завдання та починаємо формувати [аудіальну концепцію](/faq). Також ми підбираємо [аудіальні мудборди](/faq), щоби якомога раніше продемонструвати вам креативний вектор і визначитися зі спільним баченням.

Після listening party (певно, найвеселіша для клієнтів частина співпраці) ми разом із вами фіксуємо креативні рамки проєкту та фіналізуємо його аудіальну концепцію.
{{% /details %}}
{{% details "4" "Продакшн" %}}
Ну що ж, нарешті ми з вами дісталися моменту, коли власне і розпочинається робота над аудіо.

Найчастіше ми працюємо над проєктами, де створюємо не лише звуковий дизайн, а й саундтрек. І завжди починаємо саме зі створення головної музичної теми (або ж як ми зазвичай її називаємо — [аудіо-ДНК](/faq)) — основи майбутнього звучання вашої гри.

Саме такий підхід дає нам змогу створити не просто набір окремих аудіоасетів, а ефективну гармонійну систему. Докладніше про цей процес ви можете прочитати [тут](/music-composing).

Ну а власне створення звукових асетів проходить за такою схемою:

- Ми створюємо 3–5 звукових ефектів і відправляємо вам на фідбек, попередньо ознайомивши з дієвою методикою його надання. :)
- Затверджуємо їхнє звучання з вами.
- На основі перших звуків і коментарів до них ми створюємо наступний пак асетів і відправляємо вам на фідбек.
- Затверджуємо з вами звуки або вносимо нові правки.

Цей цикл повторюється залежно від кількості паків звуків.
{{% /details %}}
{{% details "5" "Приймання проєкту" %}}
Після всіх погоджень ми висилаємо вам кінцеві файли. Ви імплементуєте звукові асети у свій проєкт і надаєте нам до нього доступ, щоби ми могли переконатися, що все звучить правильно. Також на цьому етапі буде доречним провести плейтести, щоби перевірити, як звуки сприймаються гравцями.

Якщо щось пішло не за планом, ми складаємо список виправлень і стежимо, щоби ви змогли все коректно налаштувати.

Коли все готово й добре звучить, ми з вами підписуємо акт прийому-передачі і ви відправляєте нам фінальну частину оплати.
{{% /details %}}
{{% details "6" "Підтримання" %}}
Ми любимо стежити за розвитком наших партнерів. Часто після приймання проєкту робота тільки починається й ми завжди готові продовжити співпрацю й додати нового звучання вашій грі. У рамках розробленої аудіальної концепції, звичайно. :)
{{% /details %}}