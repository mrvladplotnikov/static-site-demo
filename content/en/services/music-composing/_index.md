---
title: Music composing
type: service
layout: music-composing
slug: music-composing
---

{{% details "1" "Знайомство" %}}
Кожен проєкт ми починаємо з віртуальної зустрічі, на якій дізнаємося основну інформацію про вашу гру та визначаємося з попереднім списком аудіоасетів, які нам потрібно буде створити.

Окрім цього ми обговорюємо, як буде побудований процес роботи, адже для нас важливо збігатися з клієнтом у загальному баченні співпраці.

Якщо ви не можете ділитися інформацією про проєкт без NDA, то на початку спілкування ми підписуємо необхідні документи.
{{% /details %}}
{{% details "2" "Юридичні формальності" %}}
Ми уточнюємо обсяг проєкту, кількість і порядок платежів, підписуємо з вами договір і отримуємо аванс. Докладніше про фінансові та юридичні питання ви можете прочитати в нашому [FAQ](faq).
{{% /details %}}
{{% details "3" "Препродакшн" %}}
Цей етап — без перебільшення найважливіший у всьому проєкті, а тому дуже часто і найдовший. Проте за роки роботи ми переконалися, що без якісної підготовки діла не буде (зато буде багато правок і втраченого часу та нервів).

Відправна точка — це, звичайно, бриф, завдяки якому ми дізнаємося більше про ваш бренд, його цінності, аудиторію, конкурентів тощо. І, найголовніше, визначаємо список бажаних та небажаних асоціацій, які має формувати ваш майбутній аудіо бренд.

Далі ми проводимо дослідження, яке покликане зібрати інформацію про аудіальні коди та кліше вашої ніші, а також очікування та уподобання цільової аудиторії. Завдяки цьому ми насамперед формуємо розуміння, як аудіо бренд допомагатиме вам диференціюватися.

Отримавши всю необхідну інформацію ми складаємо технічне завдання та починаємо формувати [аудіальну концепцію](faq#audio-concept). Також ми підбираємо [аудіальні мудборди](faq#audio-mood-board), щоби якомога раніше продемонструвати вам креативний вектор і визначитися зі спільним баченням.

Після listening party (певно, найвеселіша для клієнтів частина співпраці) ми разом із вами фіксуємо креативні рамки проєкту та фіналізуємо його аудіальну концепцію.
{{% /details %}}
{{% details "4" "Продакшн" %}}
Ну що ж, нарешті ми з вами дісталися моменту, коли власне і розпочинається робота над аудіо.

Перш за все ми створюємо декілька демо [аудіо-ДНК](faq#audio-dna) — основи звучання вашого аудіо бренду. Ці демо в різний спосіб втілюють ідеї, висвітлені в [аудіальній концепції](faq#audio-concept), та допомагають відшукати ідеальну формулу поєдання різних елементів, яка спрацює для вашої аудиторії.

Як і заведено, ми відправляємо демо вам на фідбек (попередньо ознайомивши з дієвою методикою його надання!), щоби зрозуміти, наскільки точно вони влучають у цінності вашого бренду. Проте останнє слово — завжди за аудиторією.

Саме тому, за можливості, ми разом із вами проводимо тестування на ваших гравцях і вже за його результатами визначаємося з фінальним варіантом головної теми.

Ну а далі — справа техніки. На основі затвердженої аудіо-ДНК ми створюємо всі необхідні аудіоадаптації (геймплейні теми, музику для трейлера, [звуковий дизайн](sound-design) тощо).

Коли всі аудіоасети готові, ми складаємо для вас [аудіо стайлгайд](faq#audio-style-guide), у якому зібрані всі основні правила використання елементів вашого аудіо бренду. 
{{% /details %}}
{{% details "5" "Приймання проєкту" %}}
Після всіх погоджень ми висилаємо вам кінцеві файли. Ви імплементуєте композиції у свій проєкт і надаєте нам до нього доступ, щоби ми могли переконатися, що все звучить правильно. Також на цьому етапі буде доречним провести плейтести, щоби перевірити, як треки сприймаються гравцями.

Якщо щось пішло не за планом, ми складаємо список виправлень і стежимо, щоби ви змогли все коректно налаштувати.

Коли все готово й добре звучить, ми з вами підписуємо акт прийому-передачі і ви відправляєте нам фінальну частину оплати.
{{% /details %}}
{{% details "6" "Підтримання" %}}
Ми любимо стежити за розвитком наших партнерів. Часто після приймання проєкту робота тільки починається й ми завжди готові продовжити співпрацю й додати нового звучання вашій грі. У рамках розробленої аудіальної концепції, звичайно. :)

Для менш комплексних проєктів зі створення музики схема співпраці, звісно, також простіша. Проте основні етапи зажди залишаються незмінними.
{{% /details %}}