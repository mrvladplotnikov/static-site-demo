---
title: "Birdsisle"
date: 2024-07-27T14:17:08+03:00
image: /images/birdsisle/birdsisle-thumb.webp
categories:
- gamedev
services:
- sound-design
- music-composing
genres:
- match-3
platforms:
- Android
- iOS
developers:
- Amrita Studio
contributors:
- Влад Плотніков
- Олександр Фалінський
homePageWeight:
weight: 33
draft: true
type: "work"
---

BirdsIsle — це match-3 гра з приємною графікою, де потрібно проходити різної складності рівні, щоби заробляти монетки й облаштовувати орнітарій мрії: купувати нових птахів, рослини й декор. Чим кращим ти зробиш острів, тим щасливішими будуть пташки, яких ти там поселиш!

## Концепція звучання

Для цього проєкту концепцію звучання диктувала графіка гри. Тропічні джунглі, пташки з мультяшною зовнішністю та різнокольорові фрукти в ряд — відразу було зрозуміло, що потрібна весела й казуальна фонова музика.

Ми вибрали для саундтрека укулеле, маримбу, різні етнічні духові інструменти та перкусію. Звучання спеціально зробили не надто «живим» — щоби підтримати враження мультяшності. Саму мелодію ми прагнули зробити не нав’язливою, але й не дуже фоновою — щоби підтримувати інтерес до ігрового процесу.

Усі звукові ефекти ми зробили в тональності фонової музики, щоб у фіналі все звучало гармонійно. Крім того, спочатку разом із розробником ми поділили звуки на дві категорії: важливі ігрові повідомлення і звуки, які часто повторюються в ігровому процесі. Останні ми зробили нейтральними, щоби не дратувати гравця.

{{%image "images/birdsisle/bi1.jpg" "Banner" %}}

## Челлендж

Для гри BirdsIsle ми за фактом переозвучували режим match-3. Уся справа в тому, що спочатку там було інше аудіо оформлення, а гравці не затримувалися надовго.

Ми повинні були за допомогою звуку вплинути на залученість аудиторії в ігровий процес і підвищити показники утримання.

Для цього ми проаналізували цільову аудиторію проєкту, їх уподобання, а також розібрали помилки попереднього оформлення. На підставі всього, що ми дізналися, ми і зробили власний варіант.

Уже через місяць після здачі проєкту розробник повідомив нам, що показники залученості гравців дійсно виросли. Challenge completed!

{{%image "images/birdsisle/bi2.jpg" "Banner" %}}

## Результат

### Саундтрек до гри BirdsIsle можна послухати нижче:

{{%yt "VJvdIXonxZo" "Birdsisle Video"%}}

### Оцінити звуковий дизайн і отримати загальне враження від геймплея можна за відео:

{{%yt "GtYiO0hUFXI" "Birdsisle Video"%}}