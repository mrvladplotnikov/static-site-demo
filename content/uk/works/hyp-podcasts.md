---
title: "Подкасти HYP"
date: 2024-07-27T02:24:48+03:00
image: /images/hyp-podcasts/hyp-podcasts-thumb.webp
categories:
- brand
services:
- audio-branding
genres:
platforms:
developers:
contributors:
- Влад Плотніков
- Руслана Кручек
- Марина Овсюк
homePageWeight:
weight: 15
draft: false
type: "work"
aliases:
- /ru/works/hyp-podcasts
---

## Про продукт

Подкасти HYP — це подкасти організації Hellenic Youth Participation, яка виступає за міжкультурний діалог, неформальну освіту, взаєморозуміння та солідарність. Hellenic Youth Participation приймає і відправляє волонтерів по всьому світу в рамках програми European Solidarity Corps і розташовується в Афінах, Греція.

Головна мета Hellenic Youth Participation — просування прав людини через неформальну освіту. HYP працює на локальному, національному та європейському рівнях. Організація навчає підлітків, молодь, батьків і вчителів, щоби надихнути і стимулювати європейських громадян стати активною частиною локальних і загальноєвропейських спільнот. HYP мотивує людей і розповідає про рівні можливості, соціальну інтеграцію, культурне різноманіття та інші сучасні цінності. Через свої проєкти HYP просуває неформальне диференційоване навчання та особистісний розвиток.

Саме тому з’явилися подкасти HYP — джерело інформації для молоді про Європейський корпус солідарності, програму Erasmus+, молодіжні обміни, приклади волонтерського досвіду та подорожей. Ці подкасти також допомагають створити спільноту людей, які мають спільні цінності і відкриті для міжкультурної мобільності.

{{<image "images/hyp-podcasts/hp1.jpeg" "Logo"  >}}

## Концепція звучання

Коли ми почали працювати над звучанням подкасту, ми відразу ж вирішили змішати кілька музичних стилів, щоби відобразити міжкультурний аспект Hellenic Youth Participation. Це визначило основні музичні елементи: кранч рок-гітари, хіп-хоп біти, електронний бас, різні синтезатори й етнічні інструменти.

Ба більше, ми вирішили підкреслити ідеї спільноти й людського спілкування, які є невід’ємною частиною HYP. Тому ми додали багато «людської» перкусії: хлопки в долоні і клацання пальцями. А заразом посилили все вокальними партіями.

Щоби зв’язати звучання аудіо з тим фактом, що Hellenic Youth Participation базується в Греції, ми використовували модернізовану арфу. Танцювальний ритмічний малюнок і середній+ темп відображають ідеї активізму й захопленості. Електронні педи з теплим звучанням і проста, чітка мелодія символізують відкритість і безпеку.

Загалом, ми домоглися сучасного звучання, яке транслює молодій аудиторії відчуття доброзичливої атмосфери спільноти, у якій для кожного знайдеться підходяще місце.

## Челлендж

Творчий процес у цьому проєкті був дуже приємним і навіть трохи розслабленим. Однак через дещо стислі терміни нам довелося пропустити етап тестування й покладатися виключно на аудіальну концепцію. Це завжди великий ризик, але врешті-решт усе вийшло!

## Результат

Для подкастів HYP ми створили набір аудіо, який містить інтро й аутро треки, а також перебивку, яка буде використовуватися між розділами подкасту.

Ви можете прослухати цей набір нижче:

<iframe loading="lazy" width="100%" height="450" scrolling="no" frameborder="no" allow="autoplay" src="https://w.soundcloud.com/player/?url=https%3A//api.soundcloud.com/playlists/1266827038&amp;color=%23f23b0d&amp;auto_play=false&amp;hide_related=false&amp;show_comments=false&amp;show_user=true&amp;show_reposts=false&amp;show_teaser=false"></iframe>

І, звісно, обов’язково послухайте [власне подкасти](https://podcasters.spotify.com/pod/show/hyppodcasts), ось один із них:

<iframe loading="lazy" src="https://anchor.fm/hyppodcasts/embed/episodes/ESC--A-Volunteering-Experience-Germany--Croatia-e15lpbf" height="200px" width="100%" frameborder="0" scrolling="no"></iframe>

