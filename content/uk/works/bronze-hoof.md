---
title: "Bronze Hoof"
date: 2024-07-27T13:58:47+03:00
image: /images/bronze-hoof/bronze-hoof-thumb.webp
categories:
- gamedev
services:
- sound-design
- music-composing
genres:
- arcade
platforms:
- Android
developers: 
- Persic
contributors:
- Влад Плотніков
- Артем Баскоєв
- Анна Шарова
homePageWeight:
weight: 21
draft: false
type: "work"
aliases:
- /ru/works/bronze-hoof
---

Bronze Hoof — це хардкорна аркада в античному стилі. Хардкорна вона у всіх сенсах: від позиціонування розробників («в нашій грі ти, безумовно, будеш страждати») до написання саундтрека, над яким ми працювали два роки.

Головний персонаж — кентавр, який невпинно біжить удалину та «вогнем і мечем», а якщо точніше — вогнем і стрілами рубає всяку дрібну нечисть і страхітливих босів.

{{<image "images/bronze-hoof/bh1.jpg" "Screenshot"  >}}

## Концепція звучання

Спочатку разом із розробником ми націлилися на створення епічної суміші з оркестру та зухвалої електроніки.

Пізніше ця ідея дещо трансформувалася. У фінальному звучанні основне місце саундтрека займає епічний оркестр в обрамленні різних стилістик, серед яких найбільш впізнавані — єгипетська й давньосхідна.

Інструменти оркестру навмисно звучать не надто «живо». Це необхідно для того, щоби музика в потрібній манері доповнювала мультяшний геймплей.

Головне завдання саундтрека — допомогти гравцеві ще сильніше відчути свою крутість під час проходження. А головне завдання звукових ефектів — непомітно підтримувати загальну атмосферу гри.

{{<image "images/bronze-hoof/bh2.jpg" "Screenshot"  >}}

## Челлендж

Без головоломки для композитора на проекті не обійшлося. Основна складність полягала в тому, що кожен рівень розділений порталами, між якими мелодія зобов’язана істотно змінюватися. Водночас трек на рівні повинен бути лише один.

Крім того, портали розташовані найчастіше врозкид на рівні, а це не дозволяє зробити лінійний трек із плавними переходами з однієї частини в іншу.

У підсумку нам довелося підлаштовувати аранжування під дизайн кожного окремого рівня, щоби максимально уникнути різких обривів мелодії.

Саме тому музику найкраще оцінювати в контексті гри, коли вона працює разом із геймплеєм. Для цього ти можеш завантажити гру або подивитися відео з проходженням усіх рівнів нижче.

## Результат

### Музика в контексті геймплею:

{{<youtube "KvkxgtwrxpM" >}}

### Повний саундтрек Bronze Hoof:

{{<youtube "L1uLt1mapLc" >}}