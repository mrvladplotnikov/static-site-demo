---
title: "Pirates? Pirates!"
date: 2024-07-27T13:59:45+03:00
image: /images/pirates-pirates/pirates-pirates-thumb.webp
categories:
- gamedev
services:
- sound-design
- music-composing
genres:
- RPG
platforms:
- Android
- iOS
- PC
developers:
- Amrita Studio
contributors:
- Влад Плотніков
- Олександр Фалінський
homePageWeight:
weight: 25
draft: false
type: "work"
aliases:
- /ru/works/pirates-pirates
---

У грі Pirates? Pirates! ви станете капітаном корабля, якому доведеться зіткнутися віч-на-віч із небезпеками та ворогами, керувати командою навіжених моряків, шукати скарби, славу та спосіб уникнути стародавнього прокляття.

Ви будете досліджувати острови з непрохідними джунглями, брати на абордаж інші кораблі та битися на шаблях і пістолетах.

Вам доведеться постійно робити вибір і хто знає, до чого він вас приведе. Але поки ви будете дотримуватися балансу між чотирма ресурсами — Корабель, Команда, Золото і Слава — ваше пригода буде тривати!

Грати в цю піратську RPG у дусі Reigns можна на [PC](https://store.steampowered.com/app/1244380/Pirates_Pirates/).

{{<image "images/pirates-pirates/pp1.jpg" "Banner"  >}}

## Концепція звучання

Перед початком проєкту ми відразу вирішили, що не будемо повторювати музичні ідеї Ханса Циммера з «Піратів Карибського моря», або робити відсилання до них у цьому саундтреку.

Навіть незважаючи на те, що в грі Pirates? Pirates! бідовий головний герой, і гумору теж вистачає, ми захотіли не йти второваною стежкою, а відшукати унікальне звучання для проєкту.

Тому ми зосередилися на тому, щоби музика повною мірою передавала атмосферу піратських пригод, створювала потрібний настрій, підтримувала гравця під час чергового нелегкого вибору, а заразом додатково розкривала долю центрального персонажа.

У результаті вийшла оркестрова музика з акцентом на духових і струнних інструментах, «рідним» для піратських мотивів акордеоном (він же підкреслює гумор гри) й арфою, яка додає сентиментальності, пов’язаної з історією головного героя.

Звуковий дизайн у цьому проєкті наближений до реалізму. Його головним завданням стало інформування гравця про те, що відбувається, а також про наслідки його рішень.

З огляду на механіку гри, де ви просто свайпаєте картки вліво або вправо, «жвавість» усього процесу створюється саме завдяки ігровим звукам і артам.

{{<inline_image_list >}}
{{<image "images/pirates-pirates/pp2.jpeg" "Banner"  >}}
{{<image "images/pirates-pirates/pp3.jpeg" "Banner"  >}}
{{</inline_image_list >}}

## Челлендж

У цьому проєкті ми разом із командою розробників зіткнулися з обмеженими ресурсами, у тому числі, і на створення музики. Однак ми всі розуміли, що заради досвіду майбутніх гравців, жертвувати кількістю музичних тем було не можна.

Тому нам потрібно було знайти рішення, як залишитися в рамках бюджету і водночас додати варіативності в саундтрек.

Зрештою ми створили два треки — головну і пригодницьку теми, які в подальшому стали основною для бойових тем на суші та в морі. По суті, бойова музика з’явилася завдяки стемсам головних треків, які ми під час проєкту трохи відкоригували, щоб уникнути зайвих повторень.

Такий підхід допоміг нам передати різницю між дослідженням світу та битвами, одночасно сформувати правильні асоціації та допомогти команді розробників грамотно розпорядитися доступними ресурсами.

## Результат

### Послухати повний саундтрек до гри Pirates? Pirates! ви можете нижче:

{{<youtube "y_T3cZHYbiM" >}}

### Оцінити, як працює аудіо в контексті гри, ви можете, подивившись відео:

{{<youtube "4aEG7A9JSk4" >}}