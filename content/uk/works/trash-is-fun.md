---
title: Trash Is Fun
date: 2024-07-26T15:55:51+03:00
image: /images/trash-is-fun/trash-is-fun-thumb.webp
categories:
- gamedev
services:
- music-composing
genres:
- action
- adventure
- co-op
- simulator
platforms:
- PC
developers:
- Martian Teapots
contributors:
- Влад Плотніков
- Руслана Кручек
homePageWeight: 5
weight: 5
draft: false
type: "work"
---

Trash Is Fun — це кооперативна гра про милих тваринок-мутантів, які намагаються врятувати нашу планету від глобального потепління та зомбі-сміття.

Ці тварини стали надзвичайно розумними через танення льодовиків, які вивільнили дивний вірус, і тепер вони самотужки виправляють ситуацію, адже людство кудись поділося.

Trash Is Fun — це амбітний екологічний інді-проєкт від групи українських підлітків зі студії Martian Teapots. Окрім можливості весело провести час із друзями гра також пропонує ненапряжне вивчення принципів сортування та переробки сміття.

Про цю веселу кооперативну гру ми дізналися з краудфандингової кампанії, у якій команда збирала кошти на ігровий саундтрек. Ми вирішили підтримати їхні зусилля та створити музику безоплатно, щоби вони могли витратити зібрані гроші на маркетинг і загальний розвиток проєкту.

Придбавши гру в Steam, ви зможете поринути в атмосферу постапокаліптичних веселощів:

<iframe loading="lazy" src="https://store.steampowered.com/widget/1671310/" frameborder="0" width="100%" height="200"></iframe>

## Концепція звучання

Процесс створення звучання Trash Is Fun став чи не найцікавішим за останній час роботи нашої агенції.

По-перше, нам одразу сподобалася ідея розробників про «веселощі в постапокаліпсисі». Це вже звучало супер-перспективно й нам кортіло дослідити цю тему в музичному плані.

По-друге, команда Trash Is Fun одностайно дала нам «добро» на створення музики, що не тільки не «гасить» відчуття невдоволення від складнощів гри, а навпаки підвищує градус загального безумства.

Ну й по-третє, після аналізу конкурентів і best practice подібних кооперативних ігор, ми зрозуміли, що просто мусимо піти в бік нестандартних рішень та ідейного насичення. Адже з огляду на засилля фонової та клішованої музики, це було єдиним логічним рішенням, аби якісно диференціюватися від інших тайтлів та викликати прихильність аудиторії.

{{<inline_image_list >}}
{{<image "images/trash-is-fun/tif-gameplay-1.jpg" "Screenshot"  >}}
{{<image "images/trash-is-fun/tif-gameplay-2.jpg" "Screenshot"  >}}
{{</inline_image_list >}}

{{<inline_image_list >}}
{{<image "images/trash-is-fun/tif-gameplay-3.jpg" "Screenshot"  >}}
{{<image "images/trash-is-fun/tif-gameplay-4.jpg" "Screenshot"  >}}
{{</inline_image_list >}}

Тож проаналізувавши всю зібрану нами інформацію про гру, її аудиторію та конкурентів, ми розробили декілька аудіальних гіпотез та зібрали відповідні мудборди, щоби разом із розробниками обрати найкращі ідеї для саундтреку.

>*Аудіальний мудборд — плейлист, який демонструє різні способи передачі певного повідомлення, сенсу або ідеї.*

Серед композицій, що увійшли до мудбордів було багацько треків із третього Crash Bandicoot, а також саундтреки до The Willoughbys, Meeting the Robinsons, The Greatest Showman, Marvel’s Daredevil, Wreck-It Ralph тощо.

Після прослуховування ми обрали позитивні та негативні референси й остаточно затвердили аудіальну концепцію: поп-рок з елементами оркестрової музики (але такої, що мала б іграшкове звучання) та нюансами електронної музики.

{{<youtube "7YRvZ-amIQI" >}}

## Челлендж

Із найбільшим челленджем цього проєкту ми стикнулися практично одразу після завершення роботи над головною темою.

Справа в тому, що кожен рівень не тільки поділений на різні за динамікою відрізки по 30 секунд, але і тривалість кожного наступного рівня стає дедалі довшою. Останні рівні, наприклад, тривають 5 хвилин.

Тобто, ми мали притримуватися доволі жорсткої структури треків і водночас робити їх різноманітними протягом усієї тривалості рівня. А, ну й ще робити їх різними між собою, навіть незважаючи на однакову структуру.

{{<inline_image_list >}}
{{<image "images/trash-is-fun/tif-gameplay-5.jpg" "Screenshot"  >}}
{{<image "images/trash-is-fun/tif-gameplay-6.jpg" "Screenshot"  >}}
{{</inline_image_list >}}

Це була та ще вправа на креативність, але нам усе вдалося! Не в останню чергу завдяки тому, що кожен рівень має доволі характерний і відмінний від інших сетинг. Тут вам і засніжений Львів, і нуарний Берлін під дощем, і дещо меланхолійний Стокгольм.

## Результат

У результаті до саундтреку Trash Is Fun увійшло шість треків: головна тема й п’ять геймплейних композицій. Послухати, як усе звучить, ви можете нижче:

{{<youtube "wHuQkaa_Grc" >}}

Крім того, ви також можете знайти цей саундтрек на улюбленій [стримінговій платформі](https://vldpltnkv.ampl.ink/tif_ost), адже ми випустили його в якості окремого релізу.

А також рекомендуємо зацінити ігроладний ролик, аби краще зрозуміти, як музика працює в контексті гри:

{{<youtube "EvEgMqasoHk" >}}