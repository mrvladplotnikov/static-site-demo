---
title: "Wildcraft"
date: 2024-07-27T12:47:48+03:00
image: /images/wildcraft/wildcraft-thumb.webp
categories:
- gamedev
services:
- sound-design
- music-composing
genres:
- simulator
platforms:
- Android
- iOS
developers:
- Turbo Rocket Games
contributors:
- Влад Плотніков
- Олександр Фалінський
- Анна Шарова
homePageWeight:
weight: 19
draft: true
type: "work"
---

WildCraft — це гра-симулятор життя диких тварин. У ній на вас чекає захоплююча подорож у ролі вовка, рисі, лисиці або інших мешканців лісів, джунглів і саван.

Досліджуйте величезний світ, спостерігайте за зміною сезонів, знаходьте друзів і об’єднуйтеся з ними в сім’ї, вирощуйте дитинчат і захищайте сім’ю від ворогів. Знаходьте рідкісні види тварин і відкривайте нові можливості для свого улюбленця.

Завантажити гру можна {{%link_blank "тут" "https://play.google.com/store/apps/details?id=com.turborocketgames.wildcraft"%}}.

## Концепція звучання

Основою звучання фонового саундтрека стала ідея про те, що в гравця повинно створюватися враження, ніби він реально бродить у лісі.

Для цього ми використовували мінімум інструментів, вигадали нескладні мелодії й розбавили треки «лісовим» ембієнтом. У підсумку ми добилися звучання, як якщо б хтось просто грав на етнічних інструментах у лісі.

До речі, етніку ми використовували, щоби ще більше підкреслити зв’язок гри з дикою природою.

Для бойової теми ми прискорили темп саундтреку, додали ритм і потужну перкусію — це допомагає гравцеві зібратися перед поєдинком із противником, підбадьорює й ще більше розпалює його в процесі.

{{%inline_image_list%}}
{{%image "images/wildcraft/wc1.jpg" "Screenshot" %}}
{{%image "images/wildcraft/wc2.jpg" "Screenshot" %}}
{{%/inline_image_list%}}

## Челлендж

Як і для будь-якої гри з тривалою ігровою сесією нам потрібно було спочатку розв’язати проблему сприйняття гравцем фонової музики. Вона не повинна бути занадто нав’язливою і швидко набридати, але й не повинна бути зовсім «ніякою» й монотонною.

Щоб урізноманітнити ігровий досвід ми написали кілька композицій у єдиній стилістиці, які можуть легко комбінуватися між собою у випадковому порядку. Усі вони підтримують загальну атмосферу, але кожна — по-своєму. Це й допомагає уникнути докучання.

Головний челлендж проєкту чекав на нас на моменті звукового дизайну. Щоб озвучити деяких тварин із гри, нашому звуковому дизайнеру довелося кілька разів навідуватися в зоопарк і терпляче чекати потрібних звуків у виконанні звірів.

## Story Mode

На початку 2022 року в грі з’явилося два нових режими: [Ocean World](works/wildcraft-ocean-world) та Story Mode. І якщо перший відчувається як геть нова гра, то другий — логічне продовження класичного WildCraft.

Завдяки цьому режиму в гравців з’явилася можливість зануритися в інтерактивні історії зі світу тварин і самостійно вершити долі головних персонажів.

Щоби доповнити й посилити ігровий досвід, ми створили сім нових композицій, кожна з яких передає певні емоції та стани, такі як любов, веселощі, страх, смуток, натхнення тощо. Незважаючи на те, що композиції досить короткі, вони ідеально доповнюють відповідні сюжетні лінії.

Слухачам сподобалася ця нова партія треків, тому ми випустили їх окремим релізом.

Послухати саундтрек до режиму гри Story Mode ви можете нижче:

{{%yt "TEs2iWplWUw" "Wildcraft Video"%}}

## Результат

### Прослухати повний саундтрек до гри WildCraft нижче:

{{%raw_html%}}
<iframe loading="lazy" width="100%" height="450" scrolling="no" frameborder="no" allow="autoplay" src="https://w.soundcloud.com/player/?url=https%3A//api.soundcloud.com/playlists/437708517&amp;color=%23ff5500&amp;auto_play=false&amp;hide_related=false&amp;show_comments=true&amp;show_user=true&amp;show_reposts=false&amp;show_teaser=true"></iframe>
{{%/raw_html%}}