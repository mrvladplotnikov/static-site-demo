---
title: "Animal Garden"
date: 2024-07-27T12:47:16+03:00
image: /images/animal-garden/animal-garden-thumb.webp
categories:
- gamedev
services:
- sound-design
- music-composing
genres:
- simulator
platforms:
- android
developers:
- Turbo Rocket Games
contributors:
- Влад Плотніков
- Олександр Фалінський
- Марія Марченко
- Руслана Кручек
homePageWeight: 15
weight: 15
draft: false
type: "work"
---

«Animal Garden: Зоопарк і Ферма», як можна здогадатися з назви, це гра про будівництво зоопарку мрії, догляд за тваринами і створення відмінних вражень для відвідувачів.

Крім створення місць проживання для тварин із різних біомів, вам заразом доведеться застосувати свої фермерські навички в зборі врожаю та виробництві товарів. Останні знадобляться вам для порятунку нових тварин і можливості порадувати ваших гостей.

І так, ще на вас чекає проєктування та прикрашання власного зоопарку, аби він став по-справжньому унікальним!

Завантажити гру ви можете [тут](/).

{{<inline_image_list >}}
{{<image "images/animal-garden/ag1.jpg" "Screenshot"  >}}
{{<image "images/animal-garden/ag2.jpg" "Screenshot"  >}}
{{</inline_image_list >}}

## Концепція звучання

Для цього проєкту ми створили головну тему, яка також використовується як геймплейна музика, і звуковий дизайн, який включає в себе різні звукові ефекти та джингли.

Ми хотіли, щоби музика була мелодійною й наративною та захоплювала гравців у веселощі та пригоди, пов’язані з будівництвом власного зоопарку. Тому вона звучить дещо кінематографічно, але водночас у ній є і веселі нюанси. Наприклад, звук дзвіночка корови, який натякає на фермерську частину гри.

Ми не хотіли, щоби музика вийшла занадто фоновою, адже це важлива частина гри, але ми також і не хотіли занадто відвертати увагу від ігрового процесу. Тому ми створили головну тему дуже динамічною й не дуже повторюваною. Саме завдяки цьому вона довше зберігає свіжість звучання при відтворенні в циклі під час тривалих ігрових сесій.

{{<inline_image_list >}}
{{<image "images/animal-garden/ag3.jpg" "Screenshot"  >}}
{{<image "images/animal-garden/ag4.jpg" "Screenshot"  >}}
{{</inline_image_list >}}

Що стосується звукового дизайну, тут ми, насамперед, прагнули створити для гравців почуття комфорту. Нашою головною метою було дати їм тактильні відчуття крафта й турботи про тварин за допомогою звукових ефектів. А ось у джинглів завдання було інше: привертати увагу гравців, інформувати їх і винагороджувати за різні дії. Крім того, загалом було важливо диференціювати ігрові події за допомогою звукових ефектів і джинглів, щоби гравці легше орієнтувалися в ігровому процесі.

А ще ми гарненько попрацювали над звуковим оформленням персонажів, оскільки розробники хотіли, щоби вони відчувалися якомога більш живими й кумедними.

{{<image "images/animal-garden/ag5.jpg" "Screenshot"  >}}

## Челлендж

Цей проєкт був великим і тривалим, з істотними часовими інтервалами між завданнями. Тому нашим головним челленджем було дотримуватися початкової звукової концепції й контролювати, щоби кожен новий пак звукових ассетів звучав злагоджено з усіма попередніми.

Проте, усе пройшло гладко, адже це не перше наше родео з командою Turbo Rocket Games — нашими давніми клієнтами, які завжди підтримують нас. Ми працюємо разом уже багато років і встигли встановити міцні партнерські стосунки за час роботи над проєктом [WildCraft](works/wildcraft).

## Результат

### Послухайте головну тему «Animal Garden: Зоопарк і Ферма» нижче:

{{<youtube "xHuiuIpn_Xw" >}}

### Подивіться відео, щоби дізнатися, як музика і звуки працюють у контексті геймплея:

{{<youtube "tgS_YmjO_uk" >}}