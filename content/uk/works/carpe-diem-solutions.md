---
title: "Carpe Diem Solutions"
date: 2024-07-27T02:24:24+03:00
image: /images/carpe-diem-solutions/cds-thumb.webp
categories:
- brand
services:
- audio-branding
- voice-casting
- sound-design
- music-composing
genres:
platforms:
developers:
contributors:
- Влад Плотніков
- Артем Баскоєв
- Руслана Кручек
homePageWeight:
weight: 14
draft: false
type: "work"
---

Carpe Diem Solutions — це R&D компанія, яка розробляє професійні wearable-технології та гаджети.

Компанія готується до запуску лінійки продуктів 3D Full-Body Motion Capture Suit, яка витіснить наявні малоефективні рішення у сфері захоплення та відстеження руху.

Цей костюм буде цікавий аніматорам, ігровим розробникам, відео- та кінорежисерам, роботобудівникам і іншим представникам технологічної та медійної індустрій.

[mSuit](https://msuit.one/) перевершує аналогічні продукти завдяки точному відстеженню переміщень і розташування в приміщенні, інтуїтивності використання, автоматичного калібрування датчиків і до того ж завдяки своїй вартості. Залежно від комплектації, цей продукт буде доступний як інді-розробникам, так і більш великим гравцям.

## Концепція звучання

Спочатку команда Carpe Diem Solutions звернулася до нас за звуковим дизайном для своєї відеопрезентації, але через півроку вони зрозуміли, що без повноцінного аудіо бренду компанії не обійтися.

Ми ретельно вивчили маркетингову стратегію CDS і зрозуміли, що у звучанні бренду потрібно відобразити головну ідею: технології для Людини. Крім того, нам потрібно було передати думку про те, що бренд готовий формувати, розвивати й підтримувати ком’юніті своїх користувачів.

Аби добитися потрібного звучання, ми змішали синти та сучасні елементи, які підкреслюють технологічність компанії, додали натяки на головні епохи гуманізму — античність і ренесанс — за допомогою арфи, органу та віоли, та доповнили все жіночим вокалом, який символізує відкритість, людяність і підтримку.

Ми прагнули висловити ідею, що Carpe Diem Solutions відкриває для звичайних людей світ технологій, які раніше були недоступні і здавалися чимось далеким і недосяжним. Ба більше, незважаючи на те, що звучання деяких елементів (наприклад, аудіо логотипу) просте, там присутня подоба «відкритого фіналу», що символізує простір для можливостей, що його обіцяє бренд, і який кожен користувач зможе наповнити сам.

{{<image "images/carpe-diem-solutions/cds1.jpg" "Logo"  >}}

## Челлендж

Аудіобрендинг, звичайно, не любить поспіх, але коли попереду важливі презентації на міжнародних конференціях, доводиться прискоритися.

Як ви можете здогадатися, головним челленджем цього проєкту став термін виконання. У нас було менше двох тижнів, аби створити ДНК звучання, аудіо логотип, бренд-трек і звуки взаємодії з костюмом.

Тим не менш, ми встигли. А все завдяки тому, що з командою Carpe Diem Solutions у нас уже був певний рівень довіри. Це значно скоротило етап переговорів, крім того, у нас одразу був доступ до всіх необхідних матеріалів.

## Результат

За час роботи над аудіо брендом Carpe Diem Solutions ми розробили такі елементи:

- аудіо-ДНК бренду;
- аудіологотип;
- звуки взаємодії з костюмом;
- бренд-трек, який використовувався в рекламі mSuit;
- звуковий дизайн для технічної презентації.

Послухати й подивитися їх ви можете нижче:

<iframe loading="lazy" width="100%" height="450" scrolling="no" frameborder="no" allow="autoplay" src="https://w.soundcloud.com/player/?url=https%3A//api.soundcloud.com/playlists/938814724&amp;color=%23f23b0d&amp;auto_play=false&amp;hide_related=false&amp;show_comments=true&amp;show_user=true&amp;show_reposts=false&amp;show_teaser=true"></iframe>

{{<youtube "gfXF2B8WUbo" >}}

{{<youtube "VY8O9HcF5wo" >}}

### А ось і перші два ролики, з яких і почалась наша співпраця з командою CDS:

{{<youtube "1I3P_VcZCqE" >}}

{{<youtube "vVQs6vO4IhI" >}}